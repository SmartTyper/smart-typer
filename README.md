![typing gif](https://user-images.githubusercontent.com/79256210/135754303-1fb6cb79-e806-4f93-9e4f-889c2fd318f3.gif)

# Smart Typer

**Опис:**<br>
Застосунок для розвитку навичок швидкісного та сліпого набору тексту на клавіатурі.
Розроблений з використанням технологій штучного інтелекту та доповненої реальності.

**Інтро:**<br>
Smart Typer це легкий у використанні інтерактивний тренажер, що допоможе тобі удосконалити свої навички у наборі тексту та задіє усі пальці твоїх рук. З Smart Typer ти збільшиш швидкість набору тексту, а також позбудешся більшої кількості опечаток. Хочеш думати про зміст тексту, а не де знаходяться літери на клавіатурі? Відчуваєш втому від перекидання погляду з монітору на клавіатуру і назад. Тоді хутчіш до нас! Ти можеш навчатися самостійно, змагатися з друзями, отримувати бали та підійматися у рейтингу найкращих.
Застосунок навчається разом з тобою, аналізуючи твої успіхи та невдачі, він створить індивідуальний план, який буде коригуватися у процесі навчання. Створений з використанням останніх технологій застосунок має такий мотиваційний елемент, як перегляд AR-моделей найбільш розвинених за урок навичок.

**Варіанти використання:**<br>
![image](https://github.com/SmartTyper/smart-typer/assets/117589199/9bbe3bc1-5901-4490-9333-bda4c90af048)<br>

**Керівництво користувача:**<br>
Після відкриття веб-застосунку ви опиняєтесь на сторінці автентифікації.
Є два можливі варіанти здійснення автентифікації:

- за допомогою форми автентифікації (для цього потрібно ввести логін та пароль і натиснути кнопку «Log in»);
- за допомогою кнопки «Log in with Google» (для цього потрібно пройти процедуру Google-авторизації).
  Також на сторінці автентифікації доступна кнопка реєстрації та кнопка скидання паролю, які перенаправляють на відповідні сторінки. Після успішної автентифікації система перенаправить вас на головну сторінку веб-застосунку.

![image](https://github.com/SmartTyper/smart-typer/assets/117589199/73da6913-733a-4a8e-9d91-8d1feb3d0487)<br>
_Сторінка автентифікації_<br><br>

Ви може зареєструватись у системі за допомогою одного з двох варіантів:

- форми реєстрації (для цього потрібно ввести нікнейм, логін та пароль і натиснути кнопку «Sign up»);
- кнопки «Log in with Google» (аналогічно автентифікації).
  Також на сторінці реєстрації доступна кнопка автентифікації, яка перенаправляє на відповідну сторінку. Після успішної реєстрації система перенаправить вас на головну сторінку веб-застосунку.

![image](https://github.com/SmartTyper/smart-typer/assets/117589199/d760c2d0-c2fa-4966-83f8-356f7c890b77)<br>
_Сторінка реєстрації_<br><br>

Щоб скинути пароль ви має перейти на відповідну сторінку, ввести адресу електронної пошти у відповідне поле та натиснути на кнопку «Reset password», після чого ви отримаєте лист з посиланням на встановлення паролю на електронну пошту.

![image](https://github.com/SmartTyper/smart-typer/assets/117589199/50672342-6f51-4c0c-8810-a3d176a77487)<br>
_Сторінка скидання паролю_<br><br>

Для встановлення паролю необхідно відкрити відповідне посилання, отримане на електронну пошту, після чого відобразиться сторінка встановлення паролю. Наступним кроком потрібно ввести пароль та підтвердження паролю. Далі натиснути на кнопку «Set password». Після успішного встановлення система перенаправить вас на головну сторінку веб-застосунку.

![image](https://github.com/SmartTyper/smart-typer/assets/117589199/4809ab5f-8247-4bc3-bcbf-1d38a095786a)<br>
_Сторінка встановлення паролю_<br><br>

Для переходу на сторінку AR-камери, необхідно натиснути на ілюстрацію відображення моделі доповненої реальності на головній сторінці.

![image](https://github.com/SmartTyper/smart-typer/assets/117589199/61776495-9ac8-404f-85c9-ae8c9c63d716)<br>
_Головна сторінка_<br><br>

Для здійснення навігації використовується шапка сторінки:

1. щоб перейти на такі сторінки як: теорія, уроки, навчальний план, гра в клавогонки, необхідно натиснути кнопку з відповідною назвою та/чи іконкою;
2. щоб відкрити випадне меню, необхідно натиснути на аватар чи нікнейм:
    a) щоб перейти на сторінку власного профілю чи налаштувань необхідно натиснути кнопку з відповідною назвою;
    b) щоб здійснити вихід з облікового запису, необхідно натиснути на кнопку «Sign out»;
3. щоб перейти на головну сторінку необхідно натиснути значок будинку.

![image](https://github.com/SmartTyper/smart-typer/assets/117589199/12de167d-0561-4a3d-a708-bcdbbd3f42cc)<br>
_Головна сторінка з відкритим випадним меню_<br><br>

Для ознайомлення з інструкцією розташування пальців на клавіатурі, порадами щодо розвитку навичок швидкісного та сліпого набору й іншою цікавою інформацією необхідно перейти на сторінку теорії.

![image](https://github.com/SmartTyper/smart-typer/assets/117589199/f697e653-6045-4004-9025-91add5a3469a)<br>
_Сторінка теорії_<br><br>

Для перегляду даних користувача необхідно перейти на сторінку профілю.

![image](https://github.com/SmartTyper/smart-typer/assets/117589199/64870f68-6d31-47ce-8a2d-5053ee630ec2)

![image](https://github.com/SmartTyper/smart-typer/assets/117589199/7d91a3d2-ec95-4963-9298-6e2041fcc399)<br>

_Сторінка профілю_<br><br>

Для перегляду профілю іншого користувача потрібно натиснути на відповідний запис в таблиці рекордів. Для зміни персональних даних власного профілю необхідно ввести новий нікнейм та/чи адресу нової пошти. Для оновлення аватара використовується кнопка «Upload», після чого здійснюється вибір з медіафайлів локального пристрою та, за бажанням, налаштування розміру аватару у відповідному модальному вікні. Для видалення аватара потрібно натиснути на кнопку «Delete». Всі зміни будуть збережені лише після підтвердження шляхом натискання кнопки «Apply».

![image](https://github.com/SmartTyper/smart-typer/assets/117589199/d7704804-a7b1-4886-bd17-9a10480320b8)<br>
_Модальне вікно налаштування розміру аватару_<br><br>

Для зміни налаштувань необхідно перейти на відповідну сторінку, після чого змінити значення одного чи декількох параметрів (відлік часу перед грою, час гри, чи показує користувача у загальному рейтингу, чи є звук у застосунку, чи увімкнені повідомлення по пошті). Для збереження змін необхідно натиснути кнопку «Apply».

![image](https://github.com/SmartTyper/smart-typer/assets/117589199/24334199-ecb1-4ca9-a8f5-d47c24c31c04)<br>
_Сторінка налаштувань_<br><br>

Для перегляду уроків навчального плану необхідно перейти на відповідну сторінку. Щоб відкрити сторінку конкретного уроку потрібно натиснути на блок з інформацією про урок.

![image](https://github.com/SmartTyper/smart-typer/assets/117589199/1d4e481e-5971-448a-84f9-6be36a90ecdb)<br>
_Сторінка навчального плану_<br><br>

Для перегляду уроків необхідно перейти на відповідну сторінку. Уроки розділені на дві категорії: «Personal» та «Others». Спочатку відображаються перша частина списку уроків категорії «Personal». Щоб побачити наступну потрібно прогорнути вниз. Щоб побачити уроки категорії «Others» потрібно прогорнути всі уроки категорії «Personal». Щоб відкрити сторінку конкретного уроку потрібно натиснути на блок з інформацією про урок. Для видалення уроку необхідно натиснути на знак «смітник» у верхньому правому куті блоку. Для створення нового уроку необхідно натиснути кнопку «Create lesson», яка відкриє відповідне модальне вікно.

![image](https://github.com/SmartTyper/smart-typer/assets/117589199/ad0c9c3a-ae9a-4a2e-9aa2-6779906c920d)<br>
_Сторінка уроків_<br><br>

Після відображення модального вікна створення уроку, необхідно ввести назву та контент, далі натиснути на кнопку «Save», після чого урок відобразиться в списку уроків в категорії «Personal».

![image](https://github.com/SmartTyper/smart-typer/assets/117589199/329bb940-f9a3-4f37-9ba8-566bba606181)<br>
_Модальне вікно створення уроку_<br><br>

Фільтрування відбувається шляхом вибору необхідних параметрів у списку типів контенту та/або типів створювача. Доступні критерії фільтрування зображені на рисунках.

![image](https://github.com/SmartTyper/smart-typer/assets/117589199/ee88ea3d-3f0d-421f-86af-74603c01ec62)<br>
_Фільтр за типом контенту_<br>

![image](https://github.com/SmartTyper/smart-typer/assets/117589199/50bf24f9-1177-484a-a9f8-13980d59af75)<br>
_Фільтр за типом створювача_<br><br>

Проходження уроку відбувається після вибору уроку зі сторінки плану навчання чи зі сторінки уроків, що передбачає перехід на сторінку уроку. Ви маєте підготуватися до проходження уроку протягом 10ти секунд.

![image](https://github.com/SmartTyper/smart-typer/assets/117589199/13373bfd-666a-4541-a3c7-2be38fd84869)<br>
_Сторінка проходження уроку (з таймером до початку уроку)_<br><br>

Після закінчення відліку часу відображаються контент та назва уроку. Тепер необхідно вводити символи контенту до того моменту, доки всі символи не будуть введені правильно. Символ буде вважатись невведеним допоки його не введуть правильно.

![image](https://github.com/SmartTyper/smart-typer/assets/117589199/ce8f14f5-31be-42e3-bf9c-efb05fff53de)<br>
_Сторінка проходження уроку (після початку уроку)_<br><br>

Після правильного введення всіх символів на сторінці відобразиться модальне вікно з результатами уроку. Після закриття вікна система перенаправить на сторінку навчального плану чи уроків, відповідно до того, де ви були раніше.

![image](https://github.com/SmartTyper/smart-typer/assets/117589199/e4c12e2e-1607-47ad-ada7-ba4b04c7afd9)<br>
_Модальне вікно перегляду результатів уроку_<br><br>

Після проходження уроку на сторінці навчального плану чи уроків, відповідно, у нижньому правому куті блоку уроку відображаються AR маркери символів найкращої навички. При натисканні на маркер, відкривається модальне вікно, що містить збільшене зображення маркеру.

![image](https://github.com/SmartTyper/smart-typer/assets/117589199/c389422c-3486-4b4b-b97a-afb60a646a66)<br>
_Модальне вікно зі збільшеним зображенням маркеру AR-моделі_<br><br>

Щоб побачити AR модель, необхідно на пристрої, що підтримує доповнену реальність, перейти на сторінку з AR-камерою. Після цього потрібно навести камеру на маркер моделі, тоді вона відобразиться. Приклад однієї з моделей наведений на рисунках.

![image](https://github.com/SmartTyper/smart-typer/assets/117589199/b510e947-5bb5-4b34-9240-a2b00c0016d2)<br>
_AR-модель (вигляд спереду)_<br>

![image](https://github.com/SmartTyper/smart-typer/assets/117589199/ab62e4ea-9520-478a-9518-38c0862b8214)<br>
_AR-модель (вигляд збоку)_<br><br>

Для вибору режиму гри необхідно відкрити сторінку вибору режиму гри, після чого натиснути на одну з кнопок модального вікна: «Single-player» або «Multi-player». При виборі першого режиму, система перенаправить на сторінку персональної кімнати, другого – сторінку кімнат. Щоб знову відкрити модальне вікно, після його закриття, потрібно натиснути на кнопку «Choose game mode».

![image](https://github.com/SmartTyper/smart-typer/assets/117589199/59293e78-8f7e-4015-aeb6-ed901b76b749)<br>
_Сторінка вибору режиму гри_<br><br>

Для перегляду кімнат необхідно перейти на відповідну сторінку. Щоб відкрити сторінку конкретної кімнати треба натиснути на блок з інформацією про кімнату. Для створення нової кімнати та подальшого її поширення необхідно натиснути кнопку «Create room», яка відкриє відповідне модальне вікно.

![image](https://github.com/SmartTyper/smart-typer/assets/117589199/e60337e5-1ae4-43e7-afd2-d916cbc3632d)<br>
_Сторінка кімнат_<br><br>

Після відображення модального вікна створення кімнати, необхідно ввести назву та обрати чи є кімната приватною, далі натиснути на кнопку «Save», після чого кімната списку доступних для інших користувачів в режимі реального часу, якщо вона є публічною. Система автоматично відобразить модальне вікно поширення кімнати.

![image](https://github.com/SmartTyper/smart-typer/assets/117589199/42ab288a-706e-4b12-b154-19b8e6fd9ce6)<br>
_Модальне вікно створення кімнати_<br><br>

Для поширення кімнати у відповідному модальному вікні, необхідно ввести адреси електронної пошти, далі натиснути на кнопку «Send», після чого система відправить листи з посиланням на кімнату на електронну пошту. Щоб перейти у створену кімнату потрібно натиснути «Go to room».

![image](https://github.com/SmartTyper/smart-typer/assets/117589199/6fc253b1-d67b-42cb-9864-9f1bdf30525b)<br>
_Модальне вікно поширення кімнати_<br><br>

Проходження гри відбувається після вибору кімнати, що передбачає перехід на сторінку кімнати. На сторінці відображається кнопка готовності до гри, список учасників зі статусом та прогресом кожного. Щоб змінити статус на «Ready» необхідно натиснути на кнопку «Ready». Після цього ця кнопка зникне і з’явиться кнопка «Not ready», яка працює аналогічним чином. Щоб покинути кімнату необхідно натиснути на кнопку «Back to rooms» (система перенаправить на попередню сторінку). Гра почнеться коли всі присутні в кімнаті користувачі будуть готові до гри.

![image](https://github.com/SmartTyper/smart-typer/assets/117589199/86d02c03-b9ba-4d6f-9826-5fba88ccee48)<br>
_Сторінка проходження гри (до початку гри)_<br><br>

Коли всі учасники готові до гри, система починає відлік часу до початку гри та відображає його. Кнопка виходу з кімнати в цей момент блокується. У персональній кімнаті відлік часу до початку гри починається зі значення, що встановлене в налаштуваннях, у інших кімнатах – має константне значення.

![image](https://github.com/SmartTyper/smart-typer/assets/117589199/b711949d-bafa-4557-8aed-6ee8edc91c0a)<br>
_Сторінка проходження гри (з таймером до початку гри)_<br><br>

Після закінчення відліку часу до гри відображається контент. Тепер необхідно вводити символи контенту до того моменту, доки всі символи не будуть введені правильно або не закінчиться час гри. Символ буде вважатись невведеним допоки його не введуть правильно.

![image](https://github.com/SmartTyper/smart-typer/assets/117589199/4b2caad0-e88a-4499-9645-08668055745b)<br>
_Сторінка проходження гри (після початку гри)_<br><br>

Після правильного введення всіх символів на сторінці всіма учасниками та/або закінчення часу гри відобразиться модальне вікно з результатами гри. Після закриття вікна система відобразить початковий стан кімнати з можливістю наступної гри.

![image](https://github.com/SmartTyper/smart-typer/assets/117589199/8d19211a-334a-42c0-87c4-a18f8a93666e)<br>
_Модальне вікно перегляду результатів гри_
